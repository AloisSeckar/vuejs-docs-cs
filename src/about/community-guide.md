---
outline: deep
---

# Průvodce komunitou {#community-guide}

Vue komunita roste neuvěřitelně rychle, a pokud čtete tento text, je velká šance, že jste připraveni se k ní připojit. Takže... vítejte!

Nyní odpovíme jak na to, co může komunita udělat pro vás, tak na to, co můžete pro komunitu udělat vy.

## Zdroje {#resources}

### Kodex chování {#code-of-conduct}

Náš [Kodex chování](/about/coc) je průvodcem, který usnadní obohacení nás všech a technických komunit, kterých se účastníme.

### Buďte v kontaktu {#stay-in-the-know}

- Sledujte náš [oficiální Twitter účet](https://twitter.com/vuejs).
- Sledujte naše [členy týmu](./team) on Twitteru nebo GitHubu.
- Sledujte naše [RFC diskuse](https://github.com/vuejs/rfcs).
- Odebírejte náš [oficiální blog](https://blog.vuejs.org/).

### Získejte podporu {#get-support}

- [Discord Chat](https://discord.com/invite/vue): Místo, kde se mohou Vue vývojáři setkávat a chatovat v reálném čase.
- [Fórum](https://forum.vuejs.org/): Nejlepší místo, kde klást otázky a dostat odpovědi o Vue a jeho ekosystému.
- [DEV komunita](https://dev.to/t/vue): Sdílejte a diskutujte o tématech souvisejících s Vue na Dev.to.
- [Meetups](https://events.vuejs.org/meetups): Chcete najít místní Vue nadšence, jako jste vy? Máte zájem stát se lídrem komunity? Pomoc a podporu, kterou potřebujete, máme přímo zde!
- [GitHub](https://github.com/vuejs): Máte-li chybu, kterou chcete nahlásit, nebo funkci, kterou byste potřebovali, jsou zde GitHub Issues. Respektujte prosím pravidla uvedená v šabloně pro issue každého úložiště.
- [Twitter komunita (neoficiální)](https://twitter.com/i/communities/1516368750634840064): Twitter komunita, kde se můžete setkat s dalšími Vue nadšenci, získat pomoc nebo si o Vue jen popovídat.

### Prozkoumejte ekosystém {#explore-the-ecosystem}

- [The Awesome Vue Page](https://github.com/vuejs/awesome-vue): Podívejte se, jaké další skvělé prostředky byly publikovány dalšími úžasnými lidmi.
- [Vue Telescope Explorer](https://vuetelescope.com/explore): Prozkoumejte webové stránky vytvořené pomocí Vue s&nbsp;vhledem do toho, jaké frameworky / knihovny používají.
- [Made with Vue.js](https://madewithvuejs.com/): Ukázky projektů a knihoven vytvořených pomocí Vue.
- [„Show and Tell“ sub-fórum](https://github.com/vuejs/core/discussions/categories/show-and-tell): Další skvělé místo, kde se můžete podívat, co ostatní vytvořili s a pro rostoucí Vue ekosystém.

## Co můžete udělat {#what-you-can-do}

### Pomozte ostatním uživatelům {#help-fellow-users}

Příspěvek v podobě kódu není jedinou formou obohacení Vue komunity. I odpověď na otázku ostatním uživatelům Vue na Discordu nebo na fóru se považuje za hodnotný příspěvek.

### Pomozte třídit issues {#help-triage-issues}

Třídění issues znamená shromážďování chybějících informací, reprodukci, ověření platnosti issue a prozkoumání příčiny problému.

Každý den dostáváme do [našeho úložiště na GitHubu](https://github.com/vuejs) mnoho issues. Naše kapacita je ve srovnání s počtem uživatelů, které máme, omezená, takže samotné třídění může od týmu vyžadovat obrovské množství úsilí. Tím, že nám pomáháte issues řešit, nám pomáháte být efektivnější, což nám umožňuje trávit čas činnostmi s vyšší prioritou.

Nemusíte třídit issue s cílem je opravit (i když by to bylo také hezké). Sdílení výsledku vašeho vyšetřování, například který commit vedl k chybě, nám již samo o sobě může ušetřit spoustu času.

### Přispějte kódem {#contribute-code}

Přispění k opravám chyb nebo do nových funkcí je nejpřímější formou příspěvku, kterou můžete poskytnout.

Vue core úložiště nabízí [průvodce přispíváním](https://github.com/vuejs/core/blob/main/.github/contributing.md), který obsahuje pokyny k pull requestům a informace týkající se build setupu a high-level architektury. Další repozitáře pro sub-projekty mohou také obsahovat vlastní průvodce pro příspěvky – před odesláním pull requestů si je prosím přečtěte.

Opravy chyb jsou vítány kdykoli. Pro nové funkce je nejlepší nejprve probrat případy užití a implementační detaily v [RFC repozitáři](https://github.com/vuejs/rfcs/discussions).

### Sdílejte (a budujte) své zkušenosti {#share-and-build-your-experience}

Kromě odpovídání na otázky a sdílení zdrojů na fóru a chatu existuje několik dalších méně zřejmých způsobů, jak sdílet a rozšiřovat to, co znáte:

- **Vypracujte učební materiály.** Často se říká, že nejlepší způsob, jak se učit, je učit. Pokud s Vue děláte něco zajímavého, posilněte svou odbornost tím, že napíšete příspěvek na blog, připravíte workshop nebo dokonce zveřejníte gist, který nasdílíte na sociálních sítích.
- **Sledujte úložiště, které vás zajímá.** To vám bude zasílat upozornění, kdykoli se v&nbsp;daném úložišti objeví aktivita, což vám poskytne interní informace o probíhajících diskusích a připravovaných funkcích. Je to skvělý způsob, jak budovat odbornost, takže nakonec budete moci pomáhat řešit issues a pull requesty.

### Překládejte dokumentaci {#translate-docs}

Doufáme, že právě teď čtete tuto větu ve vašem primárním jazyce. Pokud ne, chtěli byste nám pomoct, aby to tak byo?

Podívejte se [Průvodce překladem](/translations/) pro více informací jak se můžete zapojit.

### Staňte se lídrem komunity {#become-a-community-leader}

Je toho hodně, co můžete udělat, abyste pomohli Vue růst ve vaší komunitě:

- **Navštivte místní setkání.** Ať už se jedná o přednášku nebo vedení workshopu, můžete své komunitě přispět tím, že pomůžete novým i zkušeným vývojářům Vue dále růst.
- **Zorganizujte místní setkání.** Pokud ve vašem okolí ještě Vue setkaní není, můžete uspořádat své vlastní! Použijte [zdroje na events.vuejs.org](https://events.vuejs.org/resources/#getting-started), které vám pomohou uspět!
- **Pomozte organizátorům setkání.** Při pořádání akce není nikdy příliš mnoho pomoci, proto nabídněte svou pomoc místním organizátorům, aby byla každá akce úspěšná.

Pokud máte dotazy, jak se můžete více zapojit do místní Vue komunity, obraťte se na [@vuejs_events](https://www.twitter.com/vuejs_events) na Twitteru!
