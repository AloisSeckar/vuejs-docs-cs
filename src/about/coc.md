# Kodex chování {#code-of-conduct}

## Náš slib {#our-pledge}

V zájmu podpory otevřeného a přívětivého prostředí se jako přispěvatelé a správci zavazujeme, že se našeho projektu a fungování naší komunity budeme účastnit tak, abychom vytvořili prostor bez obtěžování pro každého, bez ohledu na věk, váhu, vzhled, tělesné postižení, etnický původ, sexuální charakteristiky, genderovou identitu a vyjádření, úroveň zkušeností, vzdělání, socioekonomický status, národnost, rasu, náboženství, politickou stranu nebo sexuální identitu a orientaci. Upozorňujeme však, že náboženství, politická strana nebo jiná ideologická příslušnost neposkytují žádné výjimky pro chování, které v tomto Kodexu chování označujeme za nepřijatelné.

## Naše standardy {#our-standards}

Příklady chování, které přispívá k vytváření pozitivního prostředí, jsou například:

- Používání vstřícného a inkluzivního jazyka
- Respektování různých názorů a zkušeností
- Slušné přijetí konstruktivní kritiku
- Zaměření na to, co je pro komunitu nejlepší
- Projevení empatie vůči ostatním členům komunity

Příklady nepřijatelného chování účastníků jsou například:

- Používání jazyka či obrázků se sexuáním podtextem a nevítaná sexuální pozornost nebo návrhy
- Trolling, urážlivé/hanlivé komentáře a osobní nebo politické útoky
- Veřejné nebo soukromé obtěžování
- Zveřejňování soukromých informací jiných osob, jako je fyzická nebo elektronická adresa, bez výslovného povolení
- Jiné chování, které by mohlo být v profesionálním prostředí důvodně považováno za nevhodné

## Naše odpovědnosti {#our-responsibilities}

Správci projektu jsou odpovědní za vyjasnění standardů přijatelného chování a očekává se od nich, že přijmou vhodná a spravedlivá nápravná opatření v reakci na jakékoli případy nepřijatelného chování.

Správci projektu mají právo a odpovědnost odstranit, upravit nebo odmítnout komentáře, úpravy kódu, úpravy wiki, issues a další příspěvky, které nejsou v souladu s tímto Kodexem chování, nebo dočasně či trvale zakázat kteréhokoliv přispěvatele za jiné chování, které považují za nevhodné, výhružné, urážlivé nebo škodlivé.

## Rozsah {#scope}

Tento Kodex chování platí jak v rámci projektu, tak i ve veřejném prostoru, kde jednotlivec zastupuje projekt nebo jeho komunitu. Mezi příklady zastupování projektu nebo komunity patří používání oficiální e-mailové adresy projektu, zveřejňování příspěvků prostřednictvím oficiálních účtů na sociálních sítích nebo jednání jako jmenovaný zástupce na online nebo offline akci. Správci projektu mohou definici dále rozvíjet a upřesňovat.

## Vymáhání {#enforcement}

Případy hrubého, obtěžujícího nebo jinak nepřijatelného chování lze nahlásit kontaktováním projektového týmu na adrese community@vuejs.org. Všechny stížnosti budou přezkoumány a prošetřeny a výsledkem bude odpověď, která bude považována za nezbytnou a přiměřenou okolnostem. Projektový tým je povinen zachovávat mlčenlivost s ohledem na oznamovatele incidentu. Další podrobnosti o konkrétních zásadách prosazování mohou být zveřejněny samostatně.

Správci projektu, kteří nebudou Kodex chování dodržovat či vymáhat správně, mohou čelit dočasným nebo trvalým následkům určeným ostatními členy vedení projektu.

## Zdroj {#attribution}

Tento Kodex chování je převzatý z [Contributor Covenant][homepage], verze 1.4, dostupné na https://www.contributor-covenant.org/version/1/4/code-of-conduct.html

[homepage]: https://www.contributor-covenant.org
